L - Upplängor
I den aktre hälften av skeppets styrbordssida, ovanför balkvägaren (se I, H), finns flera i läge bevarade upplängor (de översta spanten) vilka knäckts och fallit ut utmed botten. Dessa visar att skrovets sidor rest sig åtminstone två meter över det övre däcket. Upplängorna har tydliga klinkhak och härrör således från den typ av högresta akterkastell som är karaktäristiska för karrackskeppen. Att så högt belägna delar av skrovets sidor är bevarade är väldigt ovanligt. Delar av liknande akterkastell finns från vraken efter Mars (1564), Mary Rose (1545) Lomellina (1516) samt "Kraveln" (1525), men Gribshunden är det i sammanhanget avgjort äldsta skeppet.
