Däcksbalkar
Ett antal däcksbalkar ligger nedfallna i skrovet. Däcksbalkarna har vilat i en balkvägare placerad längs skrovsidans insida. Balkarnas infästning i skrovet har varit förstärkt med ett antal knän. Knäna är påfallande kraftiga. Intrycket är att flera av dessa knän varit infästa stående på ocansidan av däcksbalkarna, i likhet med de stående knäna på Mary Rose (1545) och även det vrak man trott är Lomelinna (1516). I fören återfinns flera däcksbalkar som av allt att döma fortfarande sitter kvar i sina ursprungliga lägen i balkvägaren. Ovanpå dessa finns till och med delar av själva däcket bevarat.