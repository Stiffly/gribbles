K - Eventuellt fäste för kanon
Centralt i vraket finns ett kraftigt timmer med flera hål och urtag. Att döma av timrets placering och det faktum att den påträffats vilande ovanpå de tvärsgående däcksbalkarna har den varit placerat i skrovets längdriktning, förmodligen i det lägre partiet mellan för- och akterkastellet. Vid tidigare undersökningar har nio lavettstockar avsedda för smidda järnkanoner bärgats från vrakplatsen och ytterligare två finns fortfarande kvar på vrakplatsen. Samtliga lavettstockar är av sådan typ att de har varit vilat i en gaffel. Den nedre delen av gaffeln – ”gaffelskaftet” om man så vill – har varit nedstucken i relingen. Sannolikt är timret markerat med ”K”, just ett sådant timmer i vilket gafflarna varit nedstuckna. Tyvärr mättes inte lavetterna in i relation till detta timmer innan de avlägsnades från vraket.