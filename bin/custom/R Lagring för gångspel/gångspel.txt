R - Lagring för gångspel?

Vid undersökningen 2001 och 2002 bärgades ett gångspel från förskeppet. Gångspelet har använts för att lyfta rår, ta hem på förtöjningar eller andra göromål där större kraft har behövts anbringas med hjälp av tågvirke. Placeringen är vanligtvis akter om stormasten. Enligt rapporten ska det bärgade gångspelet ha påträffats i närheten av klysförtimringarna. Vid besiktningen iakttogs även vad som med stor sannolikhet är den nedre lagringen för ett gångspel. Ett stort skepp som Gribshunden har dock sannolikt haft flera gångspel.
Foto: Johan Rönnby