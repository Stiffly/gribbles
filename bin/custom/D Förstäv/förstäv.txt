D - Förstäv

Förstäven vilar löst platt utmed botten och förefaller vara bevarad i nästan dess fulla längd. Den är svagt böjd och har en uthuggen spunning, det vill säga en anliggningsyta mot vilken bordsplankorna har fästs. I spunningen finns tydliga hål efter de spikar som hållit bordläggningen på plats. Föstäven är påfallande lång, vilket är ett typiskt karaktärsdrag för senmedeltida skepp, vilka var försedda med höga förkastell ämnade för äntringsstrid.
Foto: Johan Rönnby