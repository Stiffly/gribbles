P - Klysförtimring
Ankartrossen har löpt genom två stora så kallade klyshål i bordläggningen på vardera sidan förstäven. Klyset har förstärkts genom en kraftig klysförtimring, en naturvuxen trädklyka som ursprungligen varit placerad mot bordläggningens insida. Att döma av multistrålebilden ligger det andra klystimret under detta. Klystimret är försett med tydliga klinkhak, vilket indikerar att det varit relativt högt placerat, ovanför det kravellbyggda skrovet. Klinkhaken avslöjar att brädbeklädnaden av förkastellet varit diagonalt orienterad, vilket är ett typiskt medeltida drag som bland annat kan iakttas på den så nyss nämnda modellen.
